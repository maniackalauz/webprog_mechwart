Érdemes lehet megfigyelnünk, hogy a mai weboldalak nagy része struktúrájában nagyon hasonló. Természetesen vannak közöttük különbségek, más a weboldalak színezete, másmilyen slide elemek vannak integrálva a bemutatkozó főoldalakra, viszont nagyon sok mindenben hasonlítanak. Szerkezetüket, kinézetüket, akár színeiket is tekintve.Ez egyrészt, a mai webdesign trendekre vezethető vissza. A mai webdesign alapvetően minimalizmusra törekszik, ez azt jelenti, hogy a lehető legegyszerűbb struktúrával készült oldalak vannak előtérben, és ezek is hozzák a legjobb forgalmat, valamint megtérüléseket.Másrészt, a weboldalak hasonlósága, illetve az általános mobilbarátság nagyon nagyban köszönhető annak, hogy a legtöbben az úgynevezett Bootstrap 4 keretrendszert használják fejlesztéshez.
Erről a keretrendszerről szeretnék egy picit bővebben írni, illetve arról, hogy mire való, hogyan érdemes használni. Mi az a Bootstrap?A Bootstrap egy nyílt forráskódú keretrendszer (framework), mely HTML, CSS, JavaScript technológiákat használ. Alapvetően arra jó, hogy nagyon könnyedén, és minimális energia befektetéssel tudjon valaki jól kinéző, bármilyen képernyőméreten szépen megjelenő weboldalakat készíteni.Habár nem csupán CSS keretrendszernek minősül, ezentúl az egyszerűség kedvéért így fogunk rá hivatkozni.Miért jó? Miért használják sokan?A Bootstrap előnye, hogy a legtöbb „problémára”, mellyel egy fejlesztő találkozik weboldalak arculatának kialakításakor, már egy előre elkészített megoldást kínál, ami vagy teljesen megfelel az adott célra, vagy pedig minimális átalakítással.Az elterjedtségének többek közt oka még, hogy egy egységes, mindenki számára érhető „nyelvezetet” használ, és a különféle verziói között sincsenek olyan hatalmas különbségek. Jelenleg a 4-es verziója (v v4.4.1) van jelen, viszont aki a 4-es verziót tudja használni, az 90%-ban tudja majd a Bootstrap 3 alapú HTML sablonok kinézetét is variálni.Habár a minifikált (tömörített) verziója már nagyjából 150 kB-ami összeségében véve nem elhanyagolható egy átlag weboldal 2 MB-os méretéhez képest-nagyon elterjedtté vált.
Milyen előnyei vannak konkrétan, ha listába szeretnénk írni?
Jó dokumentáció
Személyre szabható
Nyílt forráskódú
Erős böngésző kompatibilitás
Reszponzív
Rengeteg időt spórol meg
Mennyire nehéz megtanulni?A válasz az, hogy nagyjából semennyire, habár kicsit nehezebb, ha valaki nem igazán van otthon a szimpla CSS működésében sem. Javaslom, hogy egy Udemys kurzust végezzen el mindenki ebben a témában, én annak idején Brad Traversy kurzusát csináltam meg, nagyon profi módon elmagyarázott mindent, kisebb gyakorló projektekkel együtt.
Összeségében véve jóval könnyebb használni, mintha egyénileg kellene kialakítani a rácsszerkezeteket, vagy a stíluslapokat.

